---
layout: default
title: Edico
section-type: default
---

## ⚠️ AVVISO IMPORTANTE ⚠️
EDICO Targato Italia è stato un software per facilitare il download, l'installazione e la configurazione di EDICO per gli utenti italiani. 
Dato che, da qualche tempo, non è più possibile scaricare EDICO dai server spagnoli in modo ufficiale, abbiamo deciso di rimuovere il link di download di Edico Targato Italia da questa pagina. 

Il progetto resta disponibile su GitHub come esempio di software Open Source con in animo la collaborazione internazionale per il miglioramento dello studio di ciechi e ipovedenti. 

Lasciateci però una speranza, nel caso ci siano sviluppi torneremo ad aggiornare questa pagina!

L'auspicio è che le istituzioni italiane che rappresentano gli interessi dei Ciechi si adoperino perché EDICO torni ad essere presente in Italia, in particolare IRIFOR, unico Ente ad oggi autorizzato ad una comunicazione con l'associazione dei ciechi spagnola.
Per quel che ci riguarda, e ve l'assicuriamo, abbiamo fatto tutto il possibile e più

Grazie a tutti.

Alberto e Simone - edicoitalia.it

## Cos'è Edico?
Edico è un software innovativo per non vedenti, completamente gratuito,  che permette di gestire e modificare documenti scientifici in modo semplice e intuitivo. 
Grazie alla sua interfaccia accessibile e alle sue funzionalità avanzate, Edico risulta attualmente il miglior editor scientifico in grado di consentire a studenti, insegnanti e familiari un accesso semplice e paritario alle materie scientifiche.
Il programma viene sviluppato in Spagna dalla once, con il supporto dell'università di Madrid.

<br>
### Cosa può fare
- Rende la matematica inclusiva! Nella schermata sarà visibile la rappresentazione lineare, quella grafica ed eventualmente quella braille, gestita dal lettore di schermo in uso.
- Gestisce più discipline scientifiche: oltre alla matematica, Edico dispone di strumenti per aiutare l'alunno anche in altri ambiti quali chimica e statistica.
- Adattamento al grado di istruzione tramite i profili: verranno rimosse le funzioni non necessarie rendendo l'interfaccia più semplificata.
- strutture didattiche per aiutare a compiere le azioni più frequenti (procedure guidate per le più comuni operazioni matematiche, semplificazione passo passo, e molto altro).
- Immissione di simboli con diverse modalità (tramite ricerca, tramite menu e con tasti rapidi).

<br>
## Cos'è EdicoTargatoItalia?
Edico Targato Italia è un progetto opensource che mira a facilitare la gestione di Edico per gli utenti italiani.
Si tratta di un insieme di utility e script che vanno ad aggiungere funzioni non presenti in Edico, o a modificare impostazioni che potrebbero creare delle difficoltà nel nostro paese.
In sintesi, EdicoItalia comprende le seguenti caratteristiche:
- Software d'installazione dedicato, scarica dalla rete sempre l'ultima versione di Edico.
- Configura il software per la lingua italiana.
- esegue un controllo sugli screen reader in uso e configura a dovere Jaws, se presente, o invita l'utente a prelevare il componente aggiuntivo dedicato per NVDA.
- Configura il tastierino numerico per emulare il comportamento di Lambda nell'immissione delle parentesi.
- Consente di ripristinare la password insegnante, qualora venga smarrita.
- Elimina la visualizzazione braille fornita da Edico, in quanto non compatibile, invitando l'utente a servirsi del visualizzatore braille presente nel proprio lettore di schermo.

