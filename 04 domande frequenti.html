---
layout: default
title: FAQ
section-type: default
---
## Domande frequenti
- **Che differenza c'è tra Edico targato Italia ed Edico?
  Edico è il software realizzato dalla once rivolto agli utenti spagnoli. Edico Targato Italia invece è una versione che include al proprio interno decine di migliorie e che viene sviluppata da noi in maniera indipendente. alcune delle caratteristiche principali sono la continua compatibilità con le ultime versioni di Jaws, l'installazione automatica di un apposito addon per NVDA, la possibilità di usare il tastierino numerico per immettere segni matematici, l'aggiornamento automatico, la possibilità di poter resettare la password del software e moltissimo altro!
  
- **Come aggiorno Edico all'ultima versione?**
  Ogni volta che il software viene eseguito effettua un controllo automatico in merito alla presenza di nuovi aggiornamenti. Nel caso in cui si stia ancora utilizzando la primissima versione messa a disposizione al momento del lancio (Aprile 2022), si prega di riscaricare il software e installarlo sopra a quello in uso, in modo di disporre delle funzioni di aggiornamento automatico.

- **Il mio antivirus mi informa che Edico è un software pericoloso e Windows consiglia di non installarlo. Mi devo preoccupare?**
  Edico non contiene alcuna sorta di software malevolo al proprio interno. Essendo però un programma non scaricato di frequente, gli antivirus potrebbero considerarlo come software potenzialmente rischioso. Rassicuriamo tutti gli utenti in tal senso e, al momento dell'installazione, nel caso in cui Windows Defender o lo smart screen di Windows non consentano l'installazione, cliccare su "ulteriori informazioni" e poi "installa comunque".

- **Ho sia Jaws che NVDA installati sul computer, tuttavia Edico non funziona con uno dei due lettori di schermo. Cosa devo fare?**
  Rieseguire semplicemente Edico assicurandosi che il lettore di schermo non ancora funzionante sia in esecuzione. Verranno automaticamente installati gli script o gli addon necessari. Prestare particolare attenzione al fatto che l'installazione degli script per Jaws richiede i diritti di amministratore. Inoltre, non saranno individuate eventuali versioni portable di NVDA.

- **Posso utilizzare Edico in computer senza i diritti di amministratore?**
  No, purtroppo essi sono necessari e non vi sono alternative.

- **Non riesco ad aprire la calcolatrice per effettuare calcoli liberi col tasto f9. Perché?**
  La calcolatrice funziona in modo diverso rispetto a LAMBDA, il campo di editazione della calcolatrice è di sola lettura, occorre quindi scrivere il calcolo che si vuole fare e poi premere F9 (anche senza selezionare). Verrà considerato calcolo tutto ciò che è contenuto nella riga in cui si trova il cursore. Si può utilizzare anche la scorciatoia Shift-f9 per copiare il risultato negli appunti. Notare che il risultato poi dovrà essere incollato dall'utente.

- **Posso importare documenti prodotti con Lambda2?**
  No, Edico è compatibile con il formato lambda classico, che fortunatamente è anche il più diffuso. 

- **Perché la visualizzazione braille su monitor risulta errata e non coincide con quella su display braille, che invece avviene correttamente?**
  Per risolvere il problema consigliamo di servirsi delle opzioni di visualizzazione braille fornite dai lettori di schermo. Per NVDA, aprire il relativo menu, andare in strumenti e attivare "visualizzatore braille". Per Jaws la procedura è simile. Attualmente, non avendo accesso alle modalità con cui Edico stampa i caratteri a schermo, non ci è possibile risolvere il problema dall'interno del software, perciò la funzione di visualizzazione braille è disattivata da impostazioni predefinite e si consiglia di non attivarla, servendosi perciò di quella fornita dai lettori di schermo.

- **Quando cerco di inserire del testo premendo ctrl-j con NVDA, lo screen reader recita "doppio pugnale"**
  Stai utilizzando una vecchia versione del programma, ti preghiamo di aggiornarlo all'ultima versione.

- **Ho usato Lambda per molti anni, devo imparare nuovi comandi?**
  Edico trae ispirazione dal lavoro svolto in Lambda, perciò le combinazioni di tasti più comuni saranno disponibili. Per esempio, le combinazioni ctrl-q, ctrl-i e ctrl-k per la gestione dei marcatori, oppure il tastierino numerico per inserire parentesi o simboli funzioneranno allo stesso modo. Va da sé che trattandosi di un software molto più evoluto, sarà comunque necessario un periodo di adattamento per scoprire le nuove funzioni e memorizzare i tasti rapidi ad esse associati.

- **Posso utilizzare il display braille per inserire testo tramite la tastiera dattilobraille integrata?**
  Questa funzione attualmente è disponibile soltanto con il lettore di schermo NVDA e la tabella in uso deve essere quella a 8 punti.
