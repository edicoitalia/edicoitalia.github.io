---
layout: null
section-type: default
title: Download e istruzioni
---
## Download
Da qui puoi scaricare il nostro software, Edico targato Italia, sarà sempre presente l'ultima versione.
Ti ricordiamo che Edico è in grado di funzionare solo su sistema operativo Windows, precisamente Windows 11, Windows 10, 8.1, 8 e 7.
Sono necessari i diritti di amministratore.
[Scarica Edico Targato Italia!](https://github.com/edicoitalia/edicoTI/releases/download/2023.1/edicoitalia.exe)

## Note importanti su Edico Targato Italia
Una volta scaricato ed eseguito, Edico targato Italia effettuerà una serie di controlli in modo da facilitare l'installazione di Edico.
Per prima cosa, controllerà se nel sistema sono presenti altre versioni più vecchie di Edico;
in caso affermativo, verrà chiesto all'utente di rimuoverle
Dopodiché, si collegherà ai server spagnoli e scaricherà l'ultima versione compatibile con la lingua italiana e ne avvierà l'installazione.
A installazione terminata, se nel sistema viene individuato lo screen reader Jaws, saranno configurati gli script per la lingua italiana.
Allo stesso tempo, se invece viene rilevato NVDA, Edico Targato Italia proporrà il download del componente aggiuntivo per questo screen reader. 
Abbiamo deciso di gestire la procedura con download separati, in quanto l'addon per NVDA viene aggiornato di frequente e non risulterebbe semplice aggiornare tutte le volte anche questo pacchetto. Inoltre, il suddetto add-on lo si può trovare anche nello store di NVDA.
Terminata la configurazione degli screen reader, Edico Targato Italia richiederà una password insegnante.
Questa password è molto importante in quanto consente di personalizzare i profili di Edico. Si consiglia di annotarsela per non smarrirla.
Una volta impostata la password, verrà eseguito Edico con le modifiche e gli accorgimenti per la lingua italiana.

## Le utility

Dopo l'installazione, sarà aggiunta una nuova cartella nel menu avvio denominata "Edico Targato Italia".
Al proprio interno troveremo naturalmente il collegamento per eseguire Edico, ma anche una voce chiamata "utility di Edico".
Si tratta di un set di strumenti che possono aiutare l'utente nel caso si trovi in difficoltà con qualche componente del programma.
In particolare sarà possibile ripristinare la password insegnante, in modo da non dover richiedere assistenza, questa funzione non è infatti presente in Edico nativamente.
Inoltre, è possibile lanciare l'installazione degli script di Jaws, nel caso in cui per qualche motivo smettano di funzionare o non fossero presenti nel sistema.















